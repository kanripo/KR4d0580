# -*- mode: mandoku-view; -*-
#+TITLE: 環谷集
#+DATE: 2015-08-25 00:15:13.784621
#+PROPERTY: ID KR4d0580
#+PROPERTY: BASEEDITION WYG    
#+PROPERTY: JUAN 提要
<pb:KR4d0580_WYG_000-1a>¶
欽定四庫全書　　　　　集部五¶
　環谷集　　　　　　　　　别集類四(元/)¶
　　提要¶
　　　　(臣/)等謹案環谷集八巻元汪克寛撰克寛有¶
　　　　經禮補逸已著録其平生以聚徒講學為業¶
　　　　本不留意於文章談萟之家亦未有以文章¶
　　　　稱克寛者然其學以朱子為宗故其文皆持¶
　　　　論謹嚴敷詞明達無支離迂怪之習詩僅存¶
<pb:KR4d0580_WYG_000-1b>¶
　　　　十餘首雖亦濂洛風雅之𣲖而其中七言古¶
　　　　詩數首造語新警乃頗近温庭筠李賀之格¶
　　　　較諸演語録以成篇方言俚字無不可以入¶
　　　　集者亦殊勝之在其鄉人之中不失為陳櫟¶
　　　　胡炳文之亞文士之文以詞勝而防其害理¶
　　　　詞勝而不至害理則其詞可傳道學之文以¶
　　　　理勝而病其不文理勝而不至不文則其理亦¶
　　　　可傳固不必以一格繩古人矣乾隆四十六¶
<pb:KR4d0580_WYG_000-2a>¶
　　　　年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
